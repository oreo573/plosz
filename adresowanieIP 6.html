<html><head></head><body style="background-color: #8FB5A4; color: #000000"><doctype html="">
<meta charset="UTF-8">

    
    <title>
   Adresowanie IPv6
    </title>
     

    
	 <h1>Adresowanie IPv6</h1>
<h3>
IPv6 (ang. Internet Protocol version 6) – protokół komunikacyjny, będący następcą protokołu IPv4, 
do którego opracowania przyczynił się w głównej mierze problem małej, kończącej się liczby adresów IPv4. 
Podstawowymi zadaniami nowej wersji protokołu jest zwiększenie przestrzeni dostępnych adresów poprzez zwiększenie długości adresu z 32 bitów do 128 bitów, 
uproszczenie nagłówka protokołu oraz zapewnienie jego elastyczności poprzez wprowadzenie rozszerzeń, a także wprowadzenie wsparcia dla klas usług, 
uwierzytelniania oraz spójności danych. Protokół jest znany także jako IP Next Generation oraz IPng</h3>
<h3>Podstawowy nagłówek protokołu składa się z następujących pól:</h3>

<li>Wersja (4 bity) – definiująca wersję protokołu, w przypadku IPv6 pole to zawiera wartość 6 (bitowo 0110)</li>
<li>Klasa ruchu (8 bitów) – określa sposób w jaki ma zostać potraktowany pakiet danych. W poprzedniej wersji protokołu pole to nazywało się Type of Service, 
jednak ze względu na to, że w IPv6 stosowane są inne mechanizmy priorytetowania danych, nazwę tego pola zmieniono</li>
<li>Etykieta przepływu (20 bitów) – pomagające odróżnić pakiety, które wymagają takiego samego traktowania (ich pole klasy ruchu ma tę samą wartość)</li>
<li>Długość danych (16 bitów) – wielkość pakietu, nie wliczając długości podstawowego nagłówka (wliczając jednak nagłówki rozszerzające)</li>
<li>Następny nagłówek (8 bitów) – identyfikuje typ następnego nagłówka, pozwalając określić czy jest to nagłówek rozszerzający czy nagłówek warstwy wyższej. W przypadku tego drugiego, wartość pola jest identyczna z wartością pola w protokole IPv4</li>
<li>Limit przeskoków (8 bitów) – określa ilość węzłów, po odwiedzeniu których pakiet zostaje porzucony. W poprzedniej wersji protokołu pole to nosiło nazwę time to live i zawierało liczbę skoków, która była zmniejszana przez każdy odwiedzony węzeł</li>
<li>Adres źródłowy (128 bitów) – adres węzła, który wysłał pakiet</li>
<li>Adres docelowy (128 bitów) – adres węzła do którego adresowany jest pakiet</li>
<center>
<img src="budowa.jpg">

<img src="tabelaip6.jpg">

</center></doctype></body></html>
